<html><head>

<title>הארכת הרכבת בירושלים</title>
 <style>
        body {
            font-family: Arial, sans-serif;
        }
        table {
            border-collapse: collapse;
            background-color: black;
            color: white;
            font-size: 2em;
            font-weight: bold;
        }
        th, td {
            border: 1px solid black;
            padding: 10px;
            text-align: right;
        }
        
        .footnote {
            color: black;
            font-weight: bold;
            cursor: pointer;
            position: relative;
            vertical-align: super;
            font-size: .83em;
        }

        /* The actual tooltip, hidden by default */
        .tooltip {
            display: none;            
            position: absolute;
            background-color: #fff;
            font-weight: normal;
            padding: 10px;
            border: 1px solid #ccc;
            top: -40px;
            right: 15px;
            width: 300px; /* Limit width */
            white-space: normal; /* Allow wrapping */
            word-wrap: break-word; /* Ensure wrapping for long words */
            z-index: 10;
            box-shadow: 0 4px 8px rgba(0, 0, 0, 0.1);
        }

        /* Show the tooltip on hover */
        .footnote:hover .tooltip {
            display: block;
        }
    </style>

    <script> 
                document.addEventListener("DOMContentLoaded", function() {
            const footnotes = document.querySelectorAll(".footnote");
            const footnotesList = document.getElementById("footnotes-list");

            footnotes.forEach((footnote, index) => {
                // Assign the correct footnote number
                const footnoteNumber = index + 1;
                footnote.firstChild.textContent = `[${footnoteNumber}]`;

                // Append the footnote content to the footnotes section
                const li = document.createElement("li");
                li.innerHTML = footnote.querySelector(".tooltip").innerHTML;
                footnotesList.appendChild(li);

                // Adjust tooltip position dynamically
                footnote.addEventListener('mouseover', function() {
                    const tooltip = footnote.querySelector('.tooltip');
                    const rect = footnote.getBoundingClientRect();
                    const screenWidth = window.innerWidth;
                    const tooltipWidth = tooltip.offsetWidth;

                    // If the tooltip will overflow the right edge, adjust its position
        if (rect.right - tooltipWidth < 0) {
            const overflowAmount = tooltipWidth - rect.right;
            tooltip.style.right = `${-15 - overflowAmount}px`; // Adjust to prevent overflow
            tooltip.style.top = '15px';  // Keep it above the footnote
        } else {
            // Reset to default position if there's no overflow
            tooltip.style.top = '-40px';
            tooltip.style.right = '15px'; 
        }
                });
            });
        });
    </script>
</head>
<body dir=rtl>
<table width=1020  dir=rtl>
<tr><td colspan=2>ירושלמים, איזו רשת רכבות אתם מעדיפים?</td></tr>
<tr><td><img src=small.png></td><td><img src=large.png></td>
<tr><td colspan=2>ניתן לבנות את שתי הרשתות באותו המחיר. אז מדוע הממשלה מתכננת את הרשת הקטנה יותר?</td></tr></table>

<h1>סקירה כללית</h1>

<p>לאחרונה, אישרה הממשלה תכנית (<a href="https://mavat.iplan.gov.il/SV4/1/99005048004/310">תכנית 108</a>) להארכת קו רכבת ישראל מתחנת יצחק נבון לשתי תחנות נוספות בתוך העיר ירושלים.

<p>הארכת קו רכבת ישראל לעוד תחנות בתוך העיר היא במהותה גישה מצוינת לבעיות התחבורה של ירושלים.<span class="footnote">[1]<span class="tooltip">מצד אחד, היא מספקת גישה מהירה מהרשת הארצית של רכבת ישראל לאיזורים שונים בעיר, ומזרזת את הנסיעה בהשוואה לאלטרנטיבה הנוכחית של נסיעה ברכבת הקלה או באוטובוסים אל תחנת נבון. מצד שני, היא מוסיפה שכבת "אקספרס" למערכת התחבורה בעיר, ומורידה עומס מקווי הרכבת הקלה הנוכחיים והעתידיים שיתקשו לעמוד בביקוש עם גידול האוכלוסייה המצופה של העיר.</span></span> לצערנו, היישום של הגישה הזו בתכנית 108 פגום מאוד. התחנות ממוקמות עמוק מדי, מה שמוסיף ללא צורך לזמן הנסיעה. המסלול עוקב אחרי נתיב לא אופטימלי, ומפספס את אזור התעשייה תלפיות ואת מרכז הקניות והמשרדים מלחה. אולי הגרוע מכל, סכומי כסף עצומים מתוכננים להיות מבוזבזים על מנהרות ומסילות תת-קרקעיות מיותרות שאינן מספקות כל תועלת לנוסעים - כספים שהיו יכולים  לממן פרויקטים אחרים שכן יועילו לנוסעים.

<p>במסמך זה נתאר את הבעיות שבתכנית 108, ונציע תכנית חלופית שמספקת יותר תחנות ושירות טוב יותר באותה עלות בנייה.

<h1>מסילות</h1>

<p>בתכנית 108, לפי חתך רוחב לתחנת החאן, מתוכננות להיבנות מתחת לאדמה לא פחות מ-8 מסילות במקביל. זה פשוט אבסורד, כי בפועל רק 2 מסילות יידרשו להובלת נוסעים. בניית 8 מסילות במקום 2 מגדילה את העלויות של חלק זה של הפרויקט ב-300% מבלי לספק כל תועלת לנוסעים.

<p><img src=khan.png>

<p>מהו המספר הנכון של מסילות לפרויקט זה? תחילה נציין שהפרויקט הזה מיועד להתחבר לרכבת הבין-עירונית לנתב"ג ולתל אביב. לרכבת הבין-עירונית הזאת יש רק שתי מסילות, אחת לכל כיוון (ולפי <a href="https://geo.mot.gov.il/">מערכת ה-GIS של משרד התחבורה</a> היא מיועדת להוביל רק 13 רכבות לשעה בכל כיוון, הרבה פחות מהקיבולת התיאורטית של שתי מסילות). מכיוון שכל רכבת בפרויקט זה תמשיך למסילות הבין-עירוניות, אין טעם שיהיו יותר משתי מסילות בפרוייקט, מפני שרכבות נוספות לא תוכלו להמשיך למסילות הבין-עירוניות.

<p>אז למה 8 מסילות? נראה שמתוך 8 המסילות, 4 מיועדות לרכבות בשירות, בעוד 4 מיועדות כמסילות אחסון רכבות. כפי שכבר אמרנו, 2 מתוך 4 המסילות בשירות מיותרות. מעבר לכך, צריך לציין שכל 4 מסילות האחסון מיותרות. אין צורך אמיתי לאחסן רכבות בירושלים כלל. רכבות יכולות להיאחסן במקום אחר, למשל בלוד, ובמקרה זה הנסיעה הראשונה ביום תהיה מלוד לירושלים, ואחריה נסיעה חזרה מירושלים ליעד אחר, וכן הלאה.

<p>עם זאת, יש ערך מסוים לאחסון רכבות בירושלים, בכך שרכבות מירושלים יכולות לצאת מוקדם יותר בבוקר, מבלי שתצטרכנה להגיע תחילה מלוד. אך לספק ערך זה באמצעות מספר רב של מסילות אחסון תת-קרקעיות הוא מוזר. כריית מנהרות תת-קרקעיות היא יקרה – הרבה יותר יקרה מבניית מסילות על פני השטח – ולכן אחסון רכבות תת-קרקעי רחב היקף הוא נדיר ביותר בעולם. פתרון טוב יותר יהיה לבנות את האחסון על פני השטח. ולמזלנו, כבר קיים מקום לאיחסון רכבות באזור זה של ירושלים – במלחה. במקום לבנות 8 מנהרות אחסון מסילות תת-קרקעיות, יש להרחיב את שתי מסילות הנסיעה לתחנת הרכבת שכבר קיימת בשכונת מלחה (שניתן להרחבה, במידת הצורך, בעלות הרבה נמוכה יותר מכיוון שהוא מעל לקרקע). זה גם יביא תועלת נוספת, בזה שהמסלול יאפשר פתיחת תחנות רכבת נוספות באזור התעשייה תלפיות ובמלחה.

<p>בצירוף כל מה שאמרנו, ניתן לחסוך עלויות עצומות על ידי המשך המסלול כ-2 מסילות למלחה. ננסה להעריך את החיסכון. לפי המסמך "חתך לאורך" בתכנית 108, המנהרות הראשיות (מסומנות באדום) יהיו באורך 6 ק"מ, והמנהרות לאחסון רכבות (מסומנות בכחול) יהיו באורך 2.3 ק"מ. בכל אחת מהן יהיו 4 מסילות, עבור סך כולל של 33.2 ק"מ מסילה. במקום זאת, אנו מציעים להמשיך את המסלול עם 2 מסילות בלבד, ולהאריך אותו בעוד כ-2 ק"מ אל המסילות הקיימות ליד מלחה (מערבית לרחוב דב יוסף). המסלול כולו יהיה באורך 8 ק"מ, וסך כל המסילות יהיה 16 ק"מ באורך. פחות ממחצית החפירה תידרש, ופחות ממחצית העלות עבור חפירות, עבור מסלול שישרת פי שניים תחנות (4 במקום 2). העלות עבור כל תחנה תהיה רק רבע מהעלות הנוכחית בתוכנית.

<h1>תלפיות</h1>

<p>תוכנית 108 כוללת רק שתי תחנות חדשות. עם זאת, מההמשך של המסילות ניתן לראות היכן יימשך המסלול בעתיד, אם יוחלט להמשיכו, כפי שהוצע בדיונים פומביים. ולמרבה הצער, ההמשך הזה הוא לכיוון הלא נכון.

<p>כבר היום, אזור התעשייה תלפיות הוא מרכז תעסוקה ומסחר חשוב בירושלים. אך האיזור מתוכנן להיות מרכז חשוב אף יותר בעתיד. לפי תוכנית "רובע תלפיות המתחדש",<span class="footnote">[2]<span class="tooltip">ראה: <a href="https://magdilim.co.il/300120240925/">רובע תלפיות בירושלים צובר תנופה כמודל לשילוב מגורים ומסחר</a>, <a href="https://www.jda.gov.il/%D7%AA%D7%9B%D7%A0%D7%99%D7%AA-%D7%90%D7%91-%D7%AA%D7%9C%D7%A4%D7%99%D7%95%D7%AA-%D7%97%D7%93%D7%A9/">תכנית אב תלפיות</a></span></span> אזור התעשייה תלפיות יכלול פיתוח של 2 מיליון מ"ר, כולל 8500 יחידות דיור, והרחבה של התעסוקה והמסחר ביחס להיום. שלושה קווי רכבת קלה ייבנו כדי לספק גישה לפיתוח הענקי הזה משאר שכונות ירושלים.

<p>הייתה מצופה שזה יהיה יעד טבעי גם עבור רכבת בין-עירונית. הפיתוח כאן יהיה הרבה צפוף בהרבה מאשר  בשכונות הסמוכות. וכמרכז תעסוקה, האיזור ימשוך מספר רב של עובדים שיבואו משאר שכונות העיר ומחוץ לעיר. אך למרבה הפלא, תוכנית 108 לא משרתת את אזור התעשייה תלפיות. במקום זאת, היא עוקפת את האזור.

<p>התרשים הבא מציג את הפיתוח המתוכנן של "רובע תלפיות", בתוספת שכבה כחולה עבור מסילות תוכנית 108. המעגל הכחול מראה את המיקום של תחנה עתידית בקו זה ("צומת אורנים") כפי שהוצע בהקשרים אחרים,<span class="footnote">[3]<span class="tooltip">לדוגמה: <a href="https://www.calcalist.co.il/local_news/article/sjwmwrvt9">תיירים או תושבים: את מי תשרת תחנת הרכבת בירושלים</a></span></span> בשכונת מגורים בצפיפות נמוכה יותר, כ-800 מטר צפונית למרכז רובע תלפיות. מסתבר שנוסעי רכבת המבקשים להגיע לתלפיות יצטרכו לרדת בתחנת צומת אורנים ולאחר מכן לבצע נסיעה נוספת ברכבת קלה כדי להגיע לתלפיות. המעבר הנוסף הזה יהפוך את הגישה לתלפיות לאיטית ופחות נוחה, וגם יוסיף עומס לרכבת הקלה, שסביר להניח שתהיה עמוסה בכל מקרה בשל הגידול באוכלוסיית ירושלים.
<p><img src=talpiyot.png>

<p>החלופה הטובה יותר (המסלול המשוער שלה מסומן באדום) ברורה – להסיט את המסילות דרומה יותר, כך שתוכל להיבנות תחנה במרכז רובע תלפיות. אזור תלפיות בצפיפות הגבוהה יישרת ישירות על ידי תחנה, בעוד שהאזור הפחות צפוף של צומת אורנים והמושבה היוונית יהיה נגיש עם נסיעה מהירה ברכבת הקלה.

<h1>עומק התחנה</h1>

<p>הרכבת הקיימת בין ירושלים לתל אביב פורסמה כמאפשרת נסיעה בין הערים תוך 28 דקות. בפועל, נכון ל-2024 זמן הנסיעה הוא 31 דקות לתחנת תל אביב ההגנה, התחנה הקרובה ביותר בתל אביב. אך גם 31 דקות זה הרבה פחות מזמן הנסיעה האמיתי, מכיוון שלוקח <a href="https://www.themarker.com/blogs/tahbura/2019-02-07/ty-article/0000017f-f897-d47e-a37f-f9bf93490000">10-15 דקות</a> רק לרדת מרחוב יפו דרך סדרת מעליות ודרגנועים אל הרציפים. זה הופך את זמן הנסיעה האמיתי ל-41-46 דקות לתחנת תל אביב ההגנה (ו-51-56 דקות לתחנת תל אביב סבידור מרכז), בקושי מהר יותר מהאוטובוסים הקיימים, והרכבת פועלת בתדירות נמוכה יותר מהאוטובוסים, מה שאומר יותר זמן המתנה בממוצע. אמנם הרכבת נוחה יותר מאוטובוסים, ויש לה מעברים טובים יותר לרכבות לאיזורים אחרים בארץ, ומסיבות אלו עדיין יש לה הרבה נוסעים. אולם התחנה התת-קרקעית העמוקה מבטיחה שרכבת ה-"מהירה" כביכול אינה מהירה יותר מהאוטובוסים שהיא אמורה להחליף.

<p>מיקום הרציפים של תחנת נבון בעומק של 80 מטר מתחת לפני הקרקע היה למעשה בלתי נמנע: הרציפים נמצאים מרחק קצר אחרי גשר עמק הארזים, והגבהת הרציפים הייתה מחייבת הגבהה משמעותית של הגשר ולהגדיל את עלותו בהרבה. עם זאת, בתחנות רכבת עתידיות, הנבנות רחוק מהגשר הזה, יש לתכנן את הרציפים להיות הרבה יותר קרובים לפני השטח כדי להבטיח לנוסעים גישה מהירה.

<p>למרבה הצער, בתוכנית 108, התחנות המתוכננות נמצאות גם הן בעומק רב מתחת לפני הקרקע. ובניגוד לתחנת נבון, כאן אין סיבה טכנית טובה לעומק: מדובר בבחירה של המתכננים שמכבידה על הנוסעים וגם מעלה באופן ניכר את עלות הבנייה (מכיוון שחפירה בעומק רב יותר עולה יותר כסף).

<p>בהנחה שהבחירה בתחנות עמוקות בתכנית 108 לא הייתה שרירותית לחלוטין, מהמסמכים ניתן לראות שני גורמים שתורמים לעומק התחנות (אך אינם מסבירים אותו במלואו).

<p>1) המסלול שנבחר עובר שלא לצורך מתחת לעמק "גיא בן הינום" (בצד המערבי של בריכת הסולטן) מצפון לתחנת החאן. מאחר והמסילה חייבת להיות בעומק מסוים מתחת לפני הקרקע גם בעמק (כדי להבטיח את יציבות הקרקע והמבנים שמעליו), היא חייבת להיות עמוקה עוד יותר במקום התחנה (מכיוון שזה לא מעשי שהמסילה תעלה גובה רב במרחק קצר בין העמק לתחנה). העמק נמוך בכ-16 מטר ממקום התחנה (לפי המסמך "חתך אורך תלת מימד" בתכנית 108), מה שהופך את תחנת החאן לעמוקה ב-16 מטר יותר ממה שצריך. אם המסלול היה מוזז 100 מטר מערבית באיזור בריכת הסולטן, הוא היה יוצא מהעמק ו-16 המטרים הללו היו מיותרים.

<p>2) באופן כללי, מנהרות חייבות להיות בעומק מסוים מתחת לפני הקרקע, כך שהסלע מעל המנהרה יהיה מספיק עבה וחזק כדי לתמוך בעצמו ובמבנים שמעל פני השטח. מהמסמך "חתך אורך תלת מימד", נראה שהעומק המינימלי שנבחר לכך היה 15 מטר מעל גג מנהרה בודדת, ו-20 מטר מעל גג מנהרה כפולה (כמו במפלגים בין שתי מסילות):

<p><img src=depth.png>

<p>עם זאת, אין צורך ממשי להשתמש במנהרות כפולות. המפלגים בתוכנית 108 נדרשים בעיקר כדי לספק גישה לארבעת מסילות האחסון, אבל כמו שאמרנו קודם, אין צורך כלל לבנות את המסילות האלה. בנוסף, המפלגים משמשים לפעמים להפיכת כיוון של רכבת בתחנת ביניים או בסוף קו. אבל אם המסילה תימשך למלחה, כל הרכבות יוכלו להפוך כיוון שם, כך שהפיכת כיוון לאחר תחנות "מרכז העיר" או "החאן" היא מיותרת. בקיצור, אין סיבה שתידרש יותר מ-15 מטר סלע מעל המנהרה באף חלק של המסלול בתכנית 108.

<p>כדי למזער את עלויות בניית התחנות ולספק נוחות מקסימלית לנוסעים, יש לבנות את התחנות כמה שיותר קרובות לפני השטח. נניח עומק תחנה מינימלי של 15 מטר (כדי לספק 15 מטר של סלע מעל כל מנהרה).

<p>החתך הנוכחי של תוכנית 108 נראה כך:

<p><img src=hatach.png>

<p>על ידי שינוי המסלול כדי להתרחק מעמק בריכת הסולטן (במקום זאת, לעקוב בערך אחרי רחוב דוד המלך), ולמנוע עומק תחנה מיותר, ניתן להשתמש בחתך הבא:

<p><img src=hatachnew.png>

<p>כעת, התקרה של מנהרת הרכבת בתחנת החאן נמצא רק 15 מטר מתחת לפני הקרקע (בהשוואה ל-48 מטר בתוכנית 108), ותחנת מרכז העיר נמצאת 20-41 מטר מתחת לפני הקרקע (בהשוואה ל-65-86 מטר בתוכנית 108). המשמעות היא טיפוס של 33 מטרים פחות עבור נוסעים בתחנת החאן, ו-45 מטרים פחות טיפוס בתחנת מרכז העיר.  יוצא שעומק שתי התחנות הוא פחות מחצי זה שבתכנית 108, מה שהופך את עלות הבנייה שלהן לבערך לרבע (!) בלבד מהעלות לפי תכנית 108.<span class="footnote">[4]<span class="tooltip">הערכה זו מבוססת על הגרף ב- <a href="https://transitcosts.com/wp-content/uploads/Italian_Case_Study.pdf">Transit Costs Project: The Italian Case</a> עמ' 56, בהתייחסות לתחנות בעומק של 20-45 מטר (לא מופיעות תחנות עמוקות יותר מ-45 מטר במחקר, כי תחנות כאלה נדירות מאד בעולם, בגלל עלויות הבנייה ואי הנוחות לנוסעים שהן גורמות)</span></span> יש לשים לב שבפועל התחנות יהיו אפילו זולות יותר עם השינויים המוצעים במסמך זה, מכיוון שהן ישרתו רק 2 מסילות ולא 4 מסילות.

<p>בפועל, המסילות ליד תחנת החאן יכולות כנראה להיבנות אפילו קרוב יותר לפני השטח מ-15 מטר, באמצעות שיטות בנייה אחרות (למשל חפירה וכיסוי) שלא מעשיים מתחת לבניינים, אבל כן מעשיים באיזור של כבישים ופארקים שבסביבות תחנת החאן.

<p>תחנות קרובות לפני השטח פירושן שאין צורך לבחור בין מעליות עם קיבולת נמוכה לבין דרגנועים מאוד איטיים, כפי שקורה בתחנת נבון כיום. התחנה צריכה להיות מתוכננת כך שהנוסעים יצטרכו להשתמש רק בשתי דרגנועים קצרים ומהירים מהרחוב אל רציף הרכבת: אחד לקומת ביניים עם שערי תשלום, ועוד אחד לרציף הרכבת.

<h1>תוכנית חלופית</h1>

<p>עד כה תיארנו מספר דרכים להפחתה מאסיבית בעלויות בניית קו רכבת לתחנת החאן: פחות מסילות, ללא מסילות אחסון תת-קרקעיות, תחנות רדודות יותר. מה ניתן לעשות עם כל הכסף שנחסך מהצעדים הללו? אני מציע להשקיע אותו בעוד קווי רכבת בירושלים, כך שסך עלות הפרויקט תישאר זהה, אך התועלת תגדל.

<p>באופן כללי, עלות מנהרות רכבת היא פרופורציונלית לאורך המנהרות, ועלות התחנות היא פונקציה של גודל ועומק התחנה. לכן, ניתן לומר שיש לנו "תקציב" של 33.2 ק"מ מסילות, וכן כ-8 תחנות רדודות (במקום 2 תחנות עמוקות עם ארבע מסילות). ניתן לקחת מספרים אלה ולעצב רשת שתספק תועלת אופטימלית לעיר ולמדינה.

<p>נראה כי הרשת האופטימלית היא משהו כזה:

<p><img src=largeend.png>

<p>בתחנת נבון יש כיום 4 מסילות, שמתאימות ל-2 קווי רכבת עם שתי מסילות בכל כיוון. טבעי להמשיך את אחד הקווים דרומה (למרכז העיר, החאן ולבסוף למלחה), ואת הקו השני צפונה.

<p>אני מציע שלוש תחנות בענף הצפוני. קניון פסגת זאב הוא מיקום מרכזי לשכונות הצפון הרחוק של העיר. הוא יכול גם לשמש צורך ביטחוני בחיבור פסגת זאב ונווה יעקב למרכז העיר במקרה שחיבורים בכבישים יופרעו עקב אלימות. תחנות בגבעת התחמושת ובבר אילן מספקים כל אחד מעבר לקווי רכבת קלה מרובים. למרות קרבת התחנות הללו, נראה כי שתיהן מוצדקות כי כל אחת משרתת מגזר נפרד (ערבית וחרדית) שאינו מקבל שירות טוב מאף תחנה אחרת במערכת. (גבעת התחמושת תהפוך לחשוב יותר עבור המגזר הערבי כשייבנה קו הרכבת הקלה החום, שיחבר שכונות ערביות רבות ויעבור ליד גבעת התחמושת.)

<p>עם התוכנית המוצגת, אורך המסילה הכולל יהיה 28 ק"מ (פחות מהתקציב של 33.2 ק"מ) ויידרשו 6 תחנות (פחות מהתקציב של 8 תחנות).

<p>חשוב להבין שרשת כזו לא רק שתקל בהרבה על ההגעה לכל איזור של ירושלים מחוץ לעיר, אלא שהיא תהיה שימושית גם לנסיעות רבות בתוך העיר. לדוגמה, נסיעה מפסגת זאב לתלפיות תקח כ-16 דקות,<span class="footnote">[5]<span class="tooltip">נסיעה זו תכסה 5 תחנות ו-12 ק"מ על מסילות מהירות חדשות. נסיעה דומה במקום אחר בעולם היא West Drayton-Taplow בקו Crossrail בלונדון, שמתוכננת לקחת 14 דקות. הוספת 2 דקות למעבר בתחנת נבון נותנת 16 דקות.</span></span> עם מעבר בתחנת נבון (המעבר כולו יתבצע בעומק 80 מטרים ולא ידרוש מעליות או דרגנועים). זה מהיר בהרבה מאוטובוסים ומהרכבת הקלה (העתידית), ויוציא נוסעים רבים מהרכבת הקלה (שצפויה להיות עמוסה כשהעיר תגדל). למעשה, מערכת זו תמלא את מקום של מערכת מטרו בירושלים, ותהפוך למיותר הצורך בבניית מטרו ייעודי בעיר.

<h1>הערות שוליים</h1>
<p><ol id="footnotes-list"></ol>
</body></html>
